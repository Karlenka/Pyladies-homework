Domácí projekty
Napiš nám prosím zpětnou vazbu na poslední hodinu.

V těchto projektech je něco nového. Nezadávají postup, jak na odpověď přijít, ale to určitě zvládneš!

0.
Pomocí cyklu for napiš program, který vypíše:

Řádek 0
Řádek 1
Řádek 2
Řádek 3
Řádek 4

1.
Vypiš lichá čísla od jedné do jedenácti pomocí příkazu for a funkce range.

2.
Pomocí cyklu for napiš program, který vypíše:

1 na druhou je 1
2 na druhou je 4
3 na druhou je 9
4 na druhou je 16
Jak pojmenuješ proměnnou cyklu? Slovně zdůvodni.

3.
Pomocí cyklů for a parametru end pro print napiš program, který postupně z jednotlivých 'X' vypíše:

X X X X X
X X X X X
X X X X X
X X X X X
X X X X X
„Z jednotlivých 'X'“ znamená, že nepoužiješ např. print('X X X X X'), ani násobení řetězců, t. j. např. 5 * "X".

Jak pojmenuješ proměnnou cyklu? A tu druhou? Slovně zdůvodni.

4.
Napiš program, který vypíše „tabulku“ s násobilkou.

1 2 3 4
2 4 6 8
3 6 9 12
4 8 12 16

5.
Napiš program, který postupně z jednotlivých 'X' vypíše:

X
X X
X X X
X X X X

6.
Nakresli trojúhelník.

trojúhelník

Poznámka: Rovnostranný trojúhelník má vnitřní úhly 60°. Želva se ale otáčí o vedlejší úhel 180 - 60 = 120°.

diagram


7.
Nakresli domeček!

domeček

Jak pravil Pythagoras, délka šikmé čáry v domečku je √2-krát délka stěny. O funkci na odmocninu jsme mluvili na srazu.


8.
Nakresli n-úhelník (např. čtyřúhelník, pětiúhelník), kde n zadá uživatel.

mnohoúhelníky

Vnitřní úhel pravidelného n-úhelníka má 180 × (1-2/n) stupňů.

Aby byly tvary zhruba stejně veliké, použij pro n-úhelník délku strany např. 200/n

